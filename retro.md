# Retrospektiivit

Retrospektriivi määritellään tapaamiseksi, jonka ohjelmointitiimi pitää projektin aikana - yleensä esimerkiksi iteraation päätteeksi. Retrospektiivin tarkoituksena on keskustella projektin etenemisestä kuluneena ajanjaksona: mikä onnistui, mikä vaatii kehittämistä ja miltä tiimin jäsenistä yleisesti tuntuu. Retrospektiivitekniikoita on erilaisia.

## Start, Stop, Continue, More of, Less of Wheel

Tekniikka painottaa nimensä mukaisesti niitä asioita projektissa, joiden tekemistä pitää tiimin mielestä lisätä, vähentää, aloittaa, lopettaa tai pitää ennallaan. Tekniikka toteutetaan kolmivaiheisesti:

1. Piirretään ympyrä, joka jaetaan retrospektiivin nimen mukaisesti viiteen osaan
2. Mietitään sopivia asioita kullekkin osiolle ja täytetään ympyrä
3. Keskustellaan ja kommentoidaan lopputulosta

## Glad, Sad, Mad

Retrospektiivitekniikassa keskitytään iteraation aikana ilmenneisiin asioihin, jotka ovat herättääneet tiimin jäsenissä (hieman kärjistettynä) iloa, surua tai vihaa. Tekniikka toteutetaan seuraavankaltaisesti:

1. Tiimi listaa iteraation aikana huomaamiaan asioita projektista tai työskentelystä
2. Listatut asiat lajitellaan kategorioihin Glad, Sad ja Mad
3. Osallistujat äänestävät, mistä listan asioista keskustellaan retrospektiivissa tarkemmin
